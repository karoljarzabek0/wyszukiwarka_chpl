- 1 -
CHARAKTERYSTYKA PRODUKTU LECZNICZEGO
1. NAZWA PRODUKTU LECZNICZEGO
ZYX Bio, 5 mg, tabletki powlekane
2. SKŁAD JAKOŚCIOWY I ILOŚCIOWY
Każda tabletka powlekana zawiera 5 mg lewocetyryzyny dichlorowodorku.
Substancja pomocnicza o znanym działaniu:
jedna tabletka powlekana zawiera 79 mg laktozy jednowodnej.
Pełny wykaz substancji pomocniczych, patrz punkt 6.1. 3. POSTAĆ FARMACEUTYCZNA
Tabletka powlekana
Białe, okrągłe, obustronnie wypukłe tabletki powlekane
4. SZCZEGÓŁOWE DANE KLINICZNE
4.1. Wskazania do stosowania
Objawowe leczenie alergicznego zapalenia błony śluzowej nosa (w tym przewlekłego alergicznego
zapalenia błony śluzowej nosa) i pokrzywki.
4.2. Dawkowanie i sposób podawania
Dawkowanie
Dorośli i młodzież w wieku 12 lat i powyżej:
Zalecana dawka leku wynosi 5 mg (1 tabletka powlekana) na dobę.
Dzieci w wieku od 6 lat do 12 lat:
Zalecana dawka leku wynosi 5 mg (1 tabletka powlekana) na dobę.
Dzieci w wieku od 2 lat do poniżej 6 lat:
Nie zaleca się stosowania tabletek Zyx Bio w tej grupie wiekowej, ponieważ nie jest możliwe
dostosowanie dawki leku w postaci tabletek powlekanych. Dla dzieci w wieku od 2 do 6 lat dostępne
są inne produkty zawierające lewocetyryzynę w postaciach farmaceutycznych przeznaczonych do
stosowania u dzieci.
Dzieci w wieku poniżej 2 lat:
Stosowanie lewocetyryzyny nie jest zalecane ze względu na brak danych dotyczących stosowania
produktu w tej grupie wiekowej.
Osoby w podeszłym wieku:
U pacjentów w podeszłym wieku z umiarkowanymi do ciężkich zaburzeniami czynności nerek zaleca
się dostosowanie dawki (patrz punkt poniżej „Dorośli pacjenci z zaburzeniami czynności nerek”).
- 2 -
Dorośli pacjenci z zaburzeniami czynności nerek:
Odstępy czasu pomiędzy kolejnymi dawkami muszą być ustalone indywidualnie w zależności od
stopnia wydolności nerek. Dawkowanie należy zmodyfikować zgodnie z poniższą tabelą. W celu
skorzystania z tabeli dawkowania, należy obliczyć klirens kreatyniny (Clkr) w ml/min. Clkr (ml/min)
można obliczyć na podstawie stężenia kreatyniny w surowicy krwi (mg/dl) i stosując następujący
wzór:
   [140 – wiek (lata)] x masa ciała (kg)
Clkr =
        (x 0,85 dla kobiet)
72 x stężenie kreatyniny w surowicy (mg/dl)
Dostosowanie dawki u dorosłych pacjentów z zaburzeniami czynności nerek:
Grupa
Klirens kreatyniny (ml/min)
Dawka i częstość podawania
Prawidłowa czynność nerek
1 tabletka raz na dobę
Łagodne zaburzenia
czynności nerek
50 – 79
1 tabletka raz na dobę
Umiarkowane zaburzenia
czynności nerek
30 – 49
1 tabletka co drugi dzień
Ciężkie zaburzenia czynności
nerek
< 30
1 tabletka co trzeci dzień
Schyłkowa niewydolność
nerek - pacjenci dializowani
< 10
Lek przeciwwskazany
Dzieci i młodzież z zaburzeniami czynności nerek:
U dzieci i młodzieży z zaburzeniami czynności nerek dawkę należy dostosować indywidualnie na
podstawie wartości klirensu nerkowego oraz masy ciała.
Brak szczegółowych danych dotyczących stosowania leku u dzieci z zaburzeniami czynności nerek.
Pacjenci z zaburzeniami czynności wątroby:
Nie jest konieczne dostosowanie dawki u pacjentów z zaburzeniami czynności wątroby.
Pacjenci z zaburzeniami czynności nerek i wątroby:
U pacjentów z zaburzeniami czynności wątroby oraz nerek zaleca się dostosowanie dawki (patrz
powyżej „Dorośli pacjenci z zaburzeniami czynności nerek”).
Sposób podawania
Tabletkę powlekaną należy przyjmować doustnie, połykając w całości i popijając płynem.
Tabletkę można przyjmować z posiłkiem lub niezależnie od posiłku. Zaleca się przyjmowanie dawki
raz na dobę.
Czas trwania leczenia
Nie stosować dłużej niż 10 dni bez porozumienia z lekarzem.
Okresowe alergiczne zapalenie błony śluzowej nosa (objawy < 4 dni w tygodniu lub utrzymujące się
przez okres krótszy niż 4 tygodnie) należy leczyć w zależności od przebiegu choroby; leczenie można
przerwać od razu po ustąpieniu objawów i wznowić w razie ponownego ich wystąpienia. W
przypadku przewlekłego alergicznego zapalenia błony śluzowej nosa (objawy > 4 dni w tygodniu i
utrzymujące się dłużej niż 4 tygodnie) można zalecić pacjentowi kontynuowanie leczenia w okresie
ekspozycji na alergeny.
Doświadczenie kliniczne dotyczące stosowania 5 mg lewocetyryzyny w postaci tabletek powlekanych
obejmuje 6-miesięczny okres leczenia.
- 3 -
Doświadczenie kliniczne z zastosowaniem cetyryzyny (racematu) w przewlekłej pokrzywce
i przewlekłym alergicznym zapaleniu błony śluzowej nosa dotyczy okresu do 1 roku.
4.3. Przeciwwskazania
Nadwrażliwość na lewocetyryzynę, hydroksyzynę i inne pochodne piperazyny lub na którąkolwiek
substancję pomocniczą wymienioną w punkcie 6.1. Ciężkie zaburzenia czynności nerek z klirensem kreatyniny mniejszym niż 10 ml/min.
4.4. Specjalne ostrzeżenia i środki ostrożności dotyczące stosowania
Nie zaleca się podawania tabletek powlekanych dzieciom w wieku poniżej 6 lat, ponieważ ta postać
farmaceutyczna nie pozwala na odpowiednie dostosowanie dawki. Zaleca się stosowanie preparatów
lewocetyryzyny w postaciach farmaceutycznych przeznaczonych dla dzieci.
Nie zaleca się stosowania lewocetyryzyny u niemowląt i małych dzieci w wieku poniżej 2 lat.
Należy zachować ostrożność podczas przyjmowania leku jednocześnie z alkoholem (patrz punkty 4.5 i 4.7).
Należy zachować ostrożność u pacjentów z ryzykiem zatrzymania moczu (np.: uszkodzenia rdzenia
kręgowego, rozrost gruczołu krokowego), ponieważ lewocetyryzyna może zwiększać ryzyko
zatrzymania moczu.
Leki przeciwhistaminowe hamują reakcję alergiczną w testach skórnych, stąd też zaleca się
odstawienie leków przeciwhistaminowych na 3 dni przed wykonaniem takich testów.
Substancje pomocnicze
Ten produkt zawiera laktozę, dlatego nie powinien być stosowany u pacjentów z rzadko występującą
dziedziczną nietolerancją galaktozy, niedoborem laktazy (typu Lapp) lub zespołem złego wchłaniania
glukozy-galaktozy.
4.5. Interakcje z innymi produktami leczniczymi i inne rodzaje interakcji
Nie przeprowadzono badań interakcji lewocetyryzyny (w tym badań z induktorami CYP3A4); badania
z zastosowaniem cetyryzyny (racematu) nie wykazały istotnych klinicznie niepożądanych interakcji
(z antypiryną, pseudoefedryną, cymetydyną, ketokonazolem, erytromycyną, azytromycyną,
glipizydem i diazepamem). Niewielkie zmniejszenie klirensu cetyryzyny (16%) zaobserwowano w
badaniu, w którym cetyryzynę podawano wielokrotnie z teofiliną (400 mg raz na dobę); natomiast
jednoczesne podawanie cetyryzyny nie wpływało na klirens teofiliny.
W badaniu po podaniu wielokrotnym rytonawiru (600 mg dwa razy na dobę) i cetyryzyny (10 mg
na dobę), ekspozycja na cetyryzynę zwiększyła się o około 40%, podczas gdy ekspozycja na rytonawir
podczas jednoczesnego podawania cetyryzyny zmieniła się nieznacznie (-11%).
Podawanie z pokarmem nie zmniejsza stopnia wchłaniania lewocetyryzyny, natomiast zmniejsza
szybkość jej wchłaniania.
U wrażliwych pacjentów jednoczesne podawanie cetyryzyny lub lewocetyryzyny z alkoholem lub
innymi substancjami hamującymi czynność OUN może wpływać na ośrodkowy układ nerwowy,
chociaż wykazano, że racemat cetyryzyny nie nasila działania alkoholu.
- 4 -
4.6. Wpływ na płodność, ciążę i laktację
Brak danych klinicznych dotyczących stosowania lewocetyryzyny w czasie ciąży. Badania na
zwierzętach nie wykazują bezpośredniego ani pośredniego szkodliwego wpływu na przebieg ciąży,
rozwój zarodka i (lub) płodu, przebieg porodu lub rozwój pourodzeniowy.
Należy zachować ostrożność przepisując produkt kobietom w ciąży lub karmiącym piersią.
4.7. Wpływ na zdolność prowadzenia pojazdów i obsługiwania maszyn
W porównawczych badaniach klinicznych nie wykazano, aby lewocetyryzyna w zalecanej dawce
osłabiała koncentrację uwagi, zdolność reagowania lub zdolność prowadzenia pojazdów.
Jednakże niektórzy pacjenci mogą odczuwać senność, zmęczenie i osłabienie podczas leczenia
lewocetyryzyną. Dlatego pacjenci zamierzający prowadzić pojazdy, wykonujący potencjalnie
niebezpieczne czynności lub obsługujący maszyny, powinni wziąć pod uwagę swoją reakcję na ten
produkt leczniczy.
U pacjentów wrażliwych, jednoczesne stosowanie cetyryzyny lub lewocetyryzyny z alkoholem lub
lekami o działaniu hamującym na ośrodkowy układ nerwowy, może nasilać wpływ leku na zdolność
reagowania i koncentracji.
4.8. Działania niepożądane
Badania kliniczne
W badaniach klinicznych z udziałem kobiet i mężczyzn w wieku od 12 do 71 lat, u 15,1% pacjentów
w grupie przyjmującej lewocetyryzynę w dawce 5 mg odnotowano co najmniej jedno działanie
niepożądane, w porównaniu z 11,3% pacjentów w grupie otrzymującej placebo. 91,6% tych działań
niepożądanych miało nasilenie łagodne lub umiarkowane.
W badaniach klinicznych, odsetek pacjentów, którzy nie ukończyli badania z powodu działań
niepożądanych, wynosił 1% (9/935) w grupie otrzymującej lewocetyryzynę w dawce 5 mg i 1,8%
(14/771) w grupie otrzymującej placebo.
W badaniach klinicznych z zastosowaniem lewocetyryzyny wzięło udział 935 osób, którym podawano
lek w zalecanej dawce 5 mg na dobę. U 1% lub więcej pacjentów w tej grupie występowały następujące
działania niepożądane po zastosowaniu lewocetyryzyny w dawce 5 mg lub placebo (często: ≥ 1/100
do < 1/10):
Działania niepożądane
(zgodnie z terminologią działań
niepożądanych WHO – ang.
WHOART)
Placebo
(n = 771)
Lewocetyryzyna 5 mg
(n = 935)
Ból głowy
25 (3,2%)
24 (2,6%)
Senność
11 (1,4%)
49 (5,2%)
Suchość w jamie ustnej
12 (1,6%)
24 (2,6%)
Zmęczenie
9 (1,2%)
23 (2,5%)
Obserwowano też inne, niezbyt często występujące działania niepożądane (niezbyt często: ≥ 1/1 000
do < 1/100), takie jak osłabienie lub bóle brzucha.
Działania niepożądane o charakterze sedatywnym, takie jak senność, zmęczenie i osłabienie,
występowały częściej po podaniu lewocetyryzyny w dawce 5 mg (8,1%) niż po podaniu placebo
(3,1%).
Dzieci i młodzież
- 5 -
W dwóch badaniach kontrolowanych placebo z udziałem dzieci w wieku od 6 do 11 miesięcy oraz
dzieci w wieku od 1 do poniżej 6 lat, 159 pacjentom podawano lewocetyryzynę w dawce odpowiednio
1,25 mg na dobę przez 2 tygodnie oraz 1,25 mg dwa razy na dobę. Poniżej przedstawiono działania
niepożądane zgłaszane po podaniu lewocetyryzyny lub placebo, występujące z częstością 1% lub
większą.
Klasyfikacja układów i narządów
z uwzględnieniem terminów
zalecanych przez MedDRA
Placebo
(n = 83)
Lewocetyryzyna 5 mg
(n = 159)
Zaburzenia żołądka i jelit
Biegunka
3 (1,9%)
Wymioty
1 (1,2%)
1 (0,6%)
Zaparcia
2 (1,3%)
Zaburzenia układu nerwowego
Senność
2 (2,4%)
3 (1,9%)
Zaburzenia psychiczne
Zaburzenia snu
2 (1,3%)
W badaniach klinicznych z grupą kontrolną placebo, prowadzonych metodą podwójnie ślepej próby
z udziałem dzieci w wieku od 6 do 12 lat, 243 dzieciom podawano lewocetyryzynę w dawce 5 mg
na dobę przez różny okres – od krótszego niż 1 tydzień do 13 tygodni. Poniżej przedstawiono
działania niepożądane zgłaszane po podaniu lewocetyryzyny lub placebo, występujące z częstością
1% lub większą.
Działania niepożądane
Placebo (n = 240)
Lewocetyryzyna 5 mg (n = 243)
Ból głowy
5 (2,1%)
2 (0,8%)
Senność
1 (0,4%)
7 (2,9%)
Okres po wprowadzeniu produktu do obrotu
Działania niepożądane obserwowane po wprowadzeniu do obrotu przedstawiono według klasyfikacji
układów i narządów oraz częstości występowania.
Częstość występowania zdefiniowano w następujący sposób:
-
bardzo często (≥1/10),
-
często (≥1/100 do <1/10),
-
niezbyt często (≥1/1000 do <1/100),
-
rzadko (≥1/10 000 do <1/1000),
-
bardzo rzadko (<1/10 000),
-
częstość nieznana (częstość nie może być określona na podstawie dostępnych danych).
Zaburzenia układu immunologicznego
Częstość nieznana: nadwrażliwość, w tym anafilaksja.
Zaburzenia metabolizmu i odżywiania
Częstość nieznana: zwiększone łaknienie.
Zaburzenia psychiczne
Częstość nieznana: agresja, pobudzenie, omamy, depresja, bezsenność, myśli samobójcze.
Zaburzenia układu nerwowego
Częstość nieznana: drgawki, parestezja, zawroty głowy (pochodzenia ośrodkowego), omdlenia,
drżenie, zaburzenia smaku.
Zaburzenia ucha i błędnika
Częstość nieznana: zawroty głowy (pochodzenia błędnikowego).
Zaburzenia oka
- 6 -
Częstość nieznana: zaburzenia widzenia, niewyraźne widzenie, rotacyjne ruchy gałek ocznych.
Zaburzenia serca
Częstość nieznana: kołatanie serca, tachykardia.
Zaburzenia układu oddechowego, klatki piersiowej i śródpiersia
Częstość nieznana: duszność.
Zaburzenia żołądka i jelit
Częstość nieznana: nudności, wymioty.
Zaburzenia wątroby i dróg żółciowych
Częstość nieznana: zapalenie wątroby.
Zaburzenia nerek i dróg moczowych
Częstość nieznana: bolesne lub utrudnione oddawanie moczu, zatrzymanie moczu.
Zaburzenia skóry i tkanki podskórnej
Częstość nieznana: obrzęk naczynioruchowy, trwała wysypka polekowa, świąd, wysypka,
pokrzywka.
Zaburzenia mięśniowo-szkieletowe i tkanki łącznej
Częstość nieznana: bóle mięśni.
Zaburzenia ogólne i stany w miejscu podania
Częstość nieznana: obrzęk.
Badania diagnostyczne
Częstość nieznana: zwiększenie masy ciała, nieprawidłowe wyniki badań czynności wątroby.
Zgłaszanie podejrzewanych działań niepożądanych
Po dopuszczeniu produktu leczniczego do obrotu istotne jest zgłaszanie podejrzewanych działań
niepożądanych. Umożliwia to nieprzerwane monitorowanie stosunku korzyści do ryzyka stosowania
produktu leczniczego. Osoby należące do fachowego personelu medycznego powinny zgłaszać
wszelkie podejrzewane działania niepożądane za pośrednictwem Departamentu Monitorowania
Niepożądanych Działań Produktów Leczniczych Urzędu Rejestracji Produktów Leczniczych,
Wyrobów Medycznych i Produktów Biobójczych
Al. Jerozolimskie 181C
02-222 Warszawa
Tel.: +48 22 49 21 301
Faks: +48 22 49 21 309
strona internetowa: https://smz.ezdrowie.gov.pl
Działania niepożądane można zgłaszać również podmiotowi odpowiedzialnemu.
4.9. Przedawkowanie
Objawy
Objawy przedawkowania mogą obejmować senność u osób dorosłych oraz początkowo pobudzenie
i niepokój, zwłaszcza ruchowy, a następnie senność u dzieci.
Postępowanie po przedawkowaniu
Nie jest znane specyficzne antidotum dla lewocetyryzyny.
W przypadku przedawkowania zalecane jest leczenie objawowe i podtrzymujące. Należy rozważyć
płukanie żołądka, jeśli od przyjęcia leku upłynęło niewiele czasu. Lewocetyryzyna nie jest skutecznie
usuwana za pomocą hemodializy.
5. WŁAŚCIWOŚCI FARMAKOLOGICZNE
5.1 Właściwości farmakodynamiczne
Grupa farmakoterapeutyczna: leki przeciwhistaminowe do stosowania ogólnego, pochodne piperazyny
Kod ATC: R06AE09
Lewocetyryzyna, (R) enancjomer cetyryzyny, jest silnym i wybiórczym antagonistą obwodowych
receptorów histaminowych H1. - 7 -
Badania wiązania z receptorami wykazały, że lewocetyryzyna ma duże powinowactwo do ludzkich
receptorów histaminowych H1 (Ki = 3,2 nmol/l). Lewocetyryzyna ma powinowactwo dwukrotnie
większe niż cetyryzyna (Ki = 6,3 nmol/l). Okres półtrwania dysocjacji wiązania lewocetyryzyny
z receptorami H1 wynosi 115 ± 38 min.
Po 4 godzinach od jednorazowego podania stwierdzono zablokowanie receptorów przez
lewocetyryzynę w 90%, a po 24 godzinach w 57%.
Badania farmakodynamiczne z udziałem zdrowych ochotników wykazały, że działanie dawki
lewocetyryzyny równej połowie dawki cetyryzyny jest porównywalne do działania cetyryzyny,
zarówno na skórę, jak i błonę śluzową nosa.
Właściwości farmakodynamiczne lewocetyryzyny badano w randomizowanych badaniach
kontrolowanych.
W badaniu porównującym wpływ stosowania lewocetyryzyny w dawce 5 mg, desloratadyny w dawce
5 mg oraz placebo na pohistaminowy bąbel i rumień, leczenie lewocetyryzyną powodowało istotne
ograniczenie powstawania bąbla i rumienia. Działanie to było najsilniejsze w ciągu pierwszych
12 godzin i utrzymywało się przez 24 godziny, (p<0,001), w porównaniu do placebo i desloratadyny.
W badaniach kontrolowanych placebo w modelu komory do prowokacji alergenowych początek
działania lewocetyryzyny w dawce 5 mg w łagodzeniu objawów wywołanych przez pyłki roślin
obserwowano po upływie 1 godziny od przyjęcia leku.
Badania in vitro (komory Boydena i techniki warstw komórkowych) wykazały, że lewocetyryzyna
hamuje, indukowaną eotaksyną, przezśródbłonkową migrację eozynofilów przez komórki skóry i płuc.
W farmakodynamicznym eksperymentalnym badaniu in vivo (technika okienek skórnych)
u 14 dorosłych, w porównaniu z placebo, wykazano trzy główne rodzaje działań hamujących
lewocetyryzyny w dawce 5 mg w ciągu pierwszych 6 godzin reakcji indukowanej pyłkami: hamowanie
uwalniania VCAM-1, zmianę przepuszczalności naczyń, zmniejszenie napływu eozynofilów.
Skuteczność i bezpieczeństwo stosowania lewocetyryzyny wykazano w kilku badaniach klinicznych
kontrolowanych placebo z podwójnie ślepą próbą, przeprowadzonych u pacjentów dorosłych
z sezonowym alergicznym zapaleniem błony śluzowej nosa lub całorocznym alergicznym zapaleniem
błony śluzowej nosa, lub przewlekłym alergicznym zapaleniem błony śluzowej nosa.
W kilku badaniach wykazano, że lewocetyryzyna w istotnym stopniu łagodzi objawy alergicznego
zapalenia błony śluzowej nosa, w tym uczucie zatkania nosa.
W trwającym 6 miesięcy badaniu klinicznym z udziałem 551 dorosłych pacjentów (z których 276 było
leczonych lewocetyryzyną) z przewlekłym alergicznym zapaleniem błony śluzowej nosa (objawy
występowały 4 dni w tygodniu przez co najmniej 4 kolejne tygodnie) i uczulonych na roztocza kurzu
domowego i pyłki traw wykazano, że lewocetyryzyna w dawce 5 mg była klinicznie i statystycznie
istotnie bardziej skuteczna niż placebo w łagodzeniu objawów alergicznego zapalenia błony śluzowej
nosa ocenianych w skali TSS (punktowy wskaźnik nasilenia objawów klinicznych, ang. total symptom
score – TSS) przez cały czas trwania badania, bez wystąpienia tachyfilaksji. W czasie trwania badania,
lewocetyryzyna znacząco poprawiła jakość życia pacjentów.
Bezpieczeństwo stosowania i skuteczność lewocetyryzyny w postaci tabletek u dzieci oceniano
w dwóch badaniach klinicznych z kontrolą placebo, przeprowadzonych u pacjentów w wieku
od 6 do 12 lat z sezonowym lub całorocznym alergicznym zapaleniem błony śluzowej nosa. W obu
badaniach lewocetyryzyna istotnie zmniejszała stopień nasilenia objawów i poprawiała zależną
od stanu zdrowia jakość życia pacjentów.
Bezpieczeństwo kliniczne u dzieci w wieku poniżej 6 lat ustalono na podstawie kilku krótko-
i długoterminowych badań klinicznych:
- 8 -
-
badanie kliniczne, w którym 29 dzieci w wieku od 2 do 6 lat z alergicznym zapaleniem błony
śluzowej nosa leczono lewocetyryzyną w dawce 1,25 mg podawaną dwa razy na dobę przez
4 tygodnie;
-
badanie kliniczne, w którym 114 dzieci w wieku od 1 roku do 5 lat z alergicznym zapaleniem
błony śluzowej nosa lub przewlekłą pokrzywką idiopatyczną leczono lewocetyryzyną w dawce
1,25 mg podawaną dwa razy na dobę przez 2 tygodnie;
-
badanie kliniczne, w którym 45 dzieci w wieku od 6 do 11 miesięcy z alergicznym zapaleniem
błony śluzowej nosa lub przewlekłą pokrzywką idiopatyczną leczono lewocetyryzyną w dawce
1,25 mg podawaną raz na dobę przez 2 tygodnie;
-
długoterminowe (18-miesięczne) badanie kliniczne z udziałem 255 pacjentów z chorobą
atopową leczonych lewocetyryzyną, będących w wieku od 12 do 24 miesięcy w momencie
włączania do badania.
Profil bezpieczeństwa był podobny do profilu obserwowanego w badaniach krótkoterminowych
prowadzonych z udziałem dzieci w wieku od 1 do 5 lat.
W badaniu klinicznym z kontrolą placebo uczestniczyło 166 pacjentów z przewlekłą pokrzywką
idiopatyczną (85 pacjentów otrzymywało placebo, a 81 pacjentów lewocetyryzynę w dawce 5 mg raz
na dobę przez okres 6 tygodni). Leczenie lewocetyryzyną istotnie zmniejszało nasilenie świądu skóry
w pierwszym tygodniu oraz w całym okresie leczenia, w porównaniu z placebo. Lewocetyryzyna
powodowała ponadto większą poprawę jakości życia związanej ze stanem zdrowia, ocenianej na
podstawie wskaźnika wpływu dolegliwości skórnych na jakość życia (ang. Dermatology Life Quality
Index), w porównaniu z placebo.
Przewlekła idiopatyczna pokrzywka była zbadana jako model zaburzeń o charakterze pokrzywki.
Uwalnianie histaminy jest czynnikiem przyczynowym występowania pokrzywki, dlatego można
oczekiwać, że lewocetyryzyna będzie skuteczna także w łagodzeniu objawów rodzajów pokrzywek
innych niż pokrzywka przewlekła idiopatyczna.
Zależności farmakokinetyczno-farmakodynamiczne:
Wpływ na reakcje skórne wywołane przez histaminę nie jest związany ze stężeniem leku w osoczu.
Badania EKG nie wykazały znaczącego wpływu lewocetyryzyny na długość odstępu QT.
5.2. Właściwości farmakokinetyczne
Farmakokinetyka lewocetyryzyny jest liniowa, niezależna od dawki i czasu, o małej zmienności
osobniczej. Profil farmakokinetyczny jest taki sam w przypadku podania samego enancjomeru, jak
w przypadku podania cetyryzyny. Podczas procesu wchłaniania i eliminacji nie dochodzi do
odwrócenia chiralności.
Wchłanianie
Po podaniu doustnym lewocetyryzyna jest wchłaniana szybko i w znacznym stopniu. Maksymalne
stężenie w osoczu występuje po 0,9 godz. od podania. Stan stacjonarny jest osiągany po dwóch dniach
stosowania. Stężenia maksymalne wynoszą zwykle 270 ng/ml i 308 ng/ml, odpowiednio po
jednorazowym i wielokrotnym podaniu dawki 5 mg. Stopień wchłaniania nie zależy od dawki ani
od przyjmowania posiłków, jednak maksymalne stężenie jest mniejsze i występuje później.
Dystrybucja
Brak dostępnych danych dotyczących dystrybucji tkankowej leku u ludzi i przenikania
lewocetyryzyny przez barierę krew-mózg. U szczurów i psów największe stężenia leku stwierdzono
w nerkach i wątrobie, najmniejsze w kompartmencie ośrodkowego układu nerwowego.
Lewocetyryzyna w 90% wiąże się z białkami osocza. Dystrybucja lewocetyryzyny jest ograniczona,
ponieważ jej objętość dystrybucji wynosi 0,4 l/kg mc.
Biotransformacja
- 9 -
Przemianom metabolicznym u ludzi podlega mniej niż 14% dawki lewocetyryzyny, dlatego różnice
wynikające z genetycznego polimorfizmu lub równoczesnego przyjmowania inhibitorów
enzymatycznych uważa się za mało istotne. Metabolizm następuje poprzez utlenianie pierścieni
aromatycznych, N- i O-dealkilację oraz sprzęganie z tauryną. Reakcje dealkilacji przebiegają głównie
z udziałem izoenzymu CYP 3A4, a utlenianie pierścieni aromatycznych z udziałem wielu
niezidentyfikowanych izoenzymów CYP. Lewocetyryzyna w stężeniach znacznie większych niż
stężenia maksymalne występujące po podaniu dawki doustnej 5 mg nie ma wpływu na aktywność
izoenzymów CYP 1A2, 2C9, 2C19, 2D6, 2E1 i 3A4. Ze względu na słaby metabolizm i brak możliwości hamowania metabolizmu, interakcje
lewocetyryzyny z innymi substancjami są mało prawdopodobne.
Wydalanie
Okres półtrwania w osoczu u osób dorosłych wynosi 7,9 ± 1,9 godzin. Średni pozorny klirens
całkowity wynosi 0,63 ml/min/kg mc. Lewocetyryzyna i jej metabolity wydalane są głównie
z moczem, średnio 85,4% dawki. Z kałem wydalane jest jedynie 12,9% dawki. Lewocetyryzyna
wydalana jest zarówno w wyniku przesączania kłębuszkowego, jak i aktywnego wydzielania
kanalikowego.
Zaburzenia czynności nerek
Pozorny klirens lewocetyryzyny z organizmu zależy od klirensu kreatyniny. Dlatego u pacjentów
z umiarkowanymi i ciężkimi zaburzeniami czynności nerek zaleca się dostosowanie odstępów między
kolejnymi dawkami lewocetyryzyny, w zależności od klirensu kreatyniny. U osób ze schyłkową
niewydolnością nerek z bezmoczem całkowity klirens leku z organizmu jest zmniejszony o około 80%
w porównaniu z osobami zdrowymi. Ilość lewocetyryzyny usunięta w czasie standardowego
czterogodzinnego zabiegu hemodializy wynosiła < 10%.
Zaburzenia czynności wątroby
Nie badano farmakokinetyki lewocetyryzyny u pacjentów z zaburzeniami czynności wątroby.
U pacjentów z przewlekłymi chorobami wątroby (wątrobowokomórkowymi, cholestatycznymi lub
z żółciową marskością wątroby), którym podawano 10 lub 20 mg cetyryzyny (racematu) w dawce
pojedynczej, obserwowano wydłużenie okresu półtrwania o 50% przy jednoczesnym zmniejszeniu
klirensu o 40% w porównaniu ze zdrowymi osobami.
Dzieci i młodzież
Dane z badania oceniającego farmakokinetykę u dzieci, w którym 14 dzieciom w wieku od 6 do 11
lat, o masie ciała od 20 do 40 kg podawano doustnie lewocetyryzynę w pojedynczej dawce 5 mg,
wykazały w porównaniu krzyżowym, że wartości Cmax i AUC były około 2-krotnie większe niż
u zdrowych dorosłych ochotników. Średnie stężenie maksymalne (Cmax) wynosiło 450 ng/ml i było
osiągane średnio po 1,2 godziny; znormalizowany względem masy ciała klirens całkowity był o 30%
większy, a okres półtrwania eliminacji był o 24% krótszy u dzieci niż u osób dorosłych.
Nie przeprowadzono badań farmakokinetycznych u dzieci w wieku poniżej 6 lat. Przeprowadzono
retrospektywną analizę farmakokinetyczną w populacji 324 pacjentów (181 dzieci w wieku od 1 do
5 lat, 18 dzieci w wieku od 6 do 11 lat i 124 dorosłych w wieku od 18 do 55 lat), którzy otrzymywali
lewocetyryzynę w dawce pojedynczej lub w dawkach wielokrotnych od 1,25 mg do 30 mg. Uzyskane
z tej analizy dane wskazują, że przewidywane stężenie w osoczu po podaniu dawki 1,25 mg raz na
dobę dzieciom w wieku od 6 miesięcy do 5 lat jest podobne do stężenia w osoczu osób dorosłych
otrzymujących dawkę 5 mg raz na dobę.
Pacjenci w podeszłym wieku
Dane dotyczące farmakokinetyki u osób w podeszłym wieku są ograniczone. Po wielokrotnym
podaniu doustnym lewocetyryzyny w dawce 30 mg raz na dobę dziewięciu pacjentom w podeszłym
wieku (65–74 lat) przez okres 6 dni, klirens całkowity był o około 33% mniejszy niż u młodszych
dorosłych. Wykazano, że rozkład cetyryzyny (racematu) jest zależny raczej od czynności nerek niż
od wieku. Zależność ta dotyczy również lewocetyryzyny, ponieważ zarówno lewocetyryzyna, jak
i cetyryzyna są wydalane głównie z moczem. Dlatego u pacjentów w podeszłym wieku dawkę
lewocetyryzyny należy dostosować do czynności nerek.
- 10 -
Płeć
Poddano ocenie potencjalną zależność farmakokinetyki leku od płci (badanie z udziałem
77 pacjentów: 40 mężczyzn i 37 kobiet). Okres półtrwania był nieznacznie krótszy u kobiet
(7,08 ± 1,72 godziny) niż u mężczyzn (8,62 ± 1,84 godziny); jednak wydaje się, że klirens po podaniu
doustnym dawki dostosowanej do masy ciała u kobiet (0,67 ± 0,16 ml/min/kg mc.) jest porównywalny
z klirensem u mężczyzn (0,59 ± 0,12 ml/min/kg mc.). U mężczyzn i kobiet z prawidłową czynnością
nerek stosuje się takie same dawki dobowe, z zachowaniem takich samych odstępów pomiędzy
dawkami.
Rasa
Nie zbadano wpływu rasy na działanie lewocetyryzyny. Ponieważ lewocetyryzyna jest wydalana
głównie przez nerki, a nie istnieją ważne, zależne od rasy różnice w klirensie kreatyniny, nie należy
się spodziewać istnienia zależnych od rasy różnic we właściwościach farmakokinetycznych
lewocetyryzyny. Nie obserwowano związanych z rasą różnic w kinetyce cetyryzyny (racematu).
5.3. Przedkliniczne dane o bezpieczeństwie
Dane niekliniczne wynikające z konwencjonalnych badań farmakologicznych dotyczących
bezpieczeństwa stosowania, badań toksyczności po podaniu wielokrotnym, genotoksyczności,
potencjalnego działania rakotwórczego i toksycznego wpływu na reprodukcję, nie ujawniają
występowania szczególnego zagrożenia dla człowieka.
6. DANE FARMACEUTYCZNE
6.1. Wykaz substancji pomocniczych
Rdzeń tabletki:
Laktoza jednowodna
Prosolv SMCC 90 (celuloza mikrokrystaliczna z krzemionką koloidalną bezwodną)
Magnezu stearynian
Otoczka (Opadry Y-1-7000 lub Aqua Polish 010 white):
Hypromeloza
Tytanu dwutlenek (E 171)
Makrogol 400
6.2. Niezgodności farmaceutyczne
Nie dotyczy.
6.3. Okres ważności
3 lata
6.4. Specjalne środki ostrożności podczas przechowywania
Przechowywać w oryginalnym opakowaniu w celu ochrony przed światłem.
6.5. Rodzaj i zawartość opakowania
Blistry z folii Aluminium/Aluminium lub blistry perforowane z folii Aluminium/Aluminium podzielne
na dawki pojedyncze lub folii PVC/PVDC/Aluminium z powłoką termozgrzewalną na powierzchni,
umieszczone w tekturowym pudełku.
Wielkość opakowań: 7 lub 10 tabletek powlekanych
- 11 -
Nie wszystkie wielkości opakowań muszą znajdować się w obrocie.
6.6. Specjalne środki ostrożności dotyczące usuwania
Bez specjalnych wymagań.
7. PODMIOT ODPOWIEDZIALNY POSIADAJĄCY POZWOLENIE NA
DOPUSZCZENIE DO OBROTU
Biofarm Sp. z o.o.
ul. Wałbrzyska 13
60-198 Poznań
8. NUMER POZWOLENIA NA DOPUSZCZENIE DO OBROTU
Pozwolenie nr 17689
9. DATA WYDANIA PIERWSZEGO POZWOLENIA NA DOPUSZCZENIE DO OBROTU
I DATA PRZEDŁUŻENIA POZWOLENIA
Data wydania pierwszego pozwolenia na dopuszczenie do obrotu: 20 stycznia 2011 r.
10. DATA ZATWIERDZENIA LUB CZĘŚCIOWEJ ZMIANY TEKSTU
CHARAKTERYSTYKI PRODUKTU LECZNICZEGO
